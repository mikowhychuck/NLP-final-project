przyjazne zwierzęta, które szybko się uczą. To sprawia, że są doskonałymi towarzyszami człowieka. Ze względu na swoją wszechstronność labradory retrievery są wykorzystywane jako przewodnicy osób niewidomych, pomocnicy służb ratunkowych i profesjonalni tropiciele. Warto pozwolić oczarować się tym prostodusznym i energicznym czworonogom!
to rasa, która cechuje się dużą łagodnością. Są to psy spokojne, cierpliwe, mądre i uparte. Mają bardzo przyjacielskie podejście do ludzi i są bardzo ufne. Z tego względu często są wybierane przez rodziny z dziećmi. Należy pamiętać o tym, że posiadając te cechy labradory retrievery nie nadają się do wykorzystania jako psy obronne. 
Natomiast ich charakter sprawia, że świetnie sprawdzają w dogoterapii. Labradory to jedna z najczęściej szkolonych ras do tego celu. Psy, które są zrównoważone, skupione, łagodne, posłuszne i przewidywalne mogą się okazać bardzo pomocne podczas terapii. 
Głaskanie, dotyk, wykonywanie wspólnie różnych ćwiczeń pomaga ludziom w depresji, uzależnionym lub schorowanym, których sprawność jest zaburzona. Dogoterapia jest dobrym wsparciem podczas rehabilitacji, pomaga przywrócić równowagę emocjonalną, prowadzi do większej samoakceptacji. 
to psy o prostodusznym, radosnym i przyjaznym usposobieniu. Mocno przywiązują się do ludzi i są bardzo lojalne. Łagodny charakter i wrażliwość tych psów sprawiają, że są doskonałymi kompanami dla dzieci. Szybko nawiązują z nimi dobry kontakt i starają się je otoczyć opieką. Uwielbiają wszelkie zabawy, podczas których mogą się wybiegać. 
Yorkshire terrier to pies o silnym charakterze. W stosunku do swojego otoczenia jest czujny i odważny, a ponadto pozostaje w stałej gotowości do bronienia siebie i rodziny. To usposobienie w połączeniu z zadziwiająco mocnym głosem to typowe cechy terierów, a zarazem powód, by ten nieustraszony pies nie dostał się w ręce niedoświadczonych właścicieli. 
W przypadku wczesnej socjalizacji zasadniczo dobrze znosi dzieci i inne zwierzęta. Najwyraźniej nieświadomy swoich rozmiarów, pewny siebie, staje także naprzeciwko większych psów. Swojego ludzkiego „bossa“ Yorkshire terrier darzy uwielbieniem, nagradzając go ogromnym przywiązaniem i pocieszną naturą. 
Ze względu na aktywny i ożywiony temperament Yorkshire terrier to przeciwieństwo kanapowca: piesek lubi przygody i urozmaicone spacery.
Owczarek niemiecki należy do ras psów średniej wielkości, jego ciało jest lekko wydłużone, mocne i dobrze umięśnione. Ma czarny nos i mocne zęby. Ma tak zwany zgryz nożycowy. Oznacza to, że siekacze zazębiają się jak nożyczki. Górne siekacze zachodzą na dolne, analogicznie do działania nożyczek. Uszy owczarka niemieckiego są średniej wielkości i stojące. Owczarek niemiecki występuje w dwóch wersjach: szorstkowłosej, czyli krótkowłosej, i długowłosej.
Owczarek niemiecki ma wszystko, czego potrzebuje profesjonalny pies pracujący. Jego wysoki poziom inteligencji sprawia, że jest chętny do nauki, posłuszny i uległy. Owczarek niemiecki ma zrównoważony temperament. Jest czujnym, pewnym siebie psem o mocnych nerwach. Z tego powodu idealnie nadaje się na psa stróżującego. 
Niektóre osoby z dziećmi chętnie widziałyby go też w roli psa rodzinnego i zastanawiają się, czy owczarek niemiecki lubi dzieci. W rzeczywistości rasa ta jest również dobrym wyborem jako pies do towarzystwa i pies rodzinny. Wprawdzie owczarki niemieckie uchodzą za idealne psy rodzinne, niemniej dobra socjalizacja i szkolenie są nieodzowne. Zrównoważony owczarek niemiecki jest spokojny, łagodny i będzie z Tobą na dobre i na złe. Jego lojalność wobec człowieka jest niezachwiana. Ceni sobie również towarzystwo swoich pobratymców i przy odpowiedniej socjalizacji dobrze dogaduje się też z pozostałymi rasami. Typowy dla owczarka niemieckiego jest również silny instynkt obronny.
Niewielkie gabaryty rasy sprawiają, że pies beagle może bez większego problemu zamieszkać zarówno w mieszkaniu, jak i w domu z ogrodem. Mając do dyspozycji własny kawałek zieleni należy jednak zadbać o to, aby posesja była odpowiednio ogrodzona, co zabezpieczy psa przed ucieczką.
Rasa ma jednak swoje wymagania i pewne charakterystyczne zachowania. Wyostrzony instynkt myśliwski oraz charakterystyczny dla psów beagle upór (zwłaszcza przy zwęszeniu atrakcyjnego tropu) sprawiają, że niezbędny jest konsekwentny i zdecydowany styl wychowawczy. Pomocne w zapanowaniu nad popędami psa będzie z pewnością szkolenie u profesjonalnego trenera.
Beagle to inteligentny, towarzyski i skory do zabawy pies o zrównoważonym usposobieniu. Pokojowo nastawiony do otoczenia, prawie nigdy nie wykazuje agresywnej postawy wobec ludzi. Nie jest jednak bojaźliwy – to pies o odważnej, nieco zawadiackiej naturze. Znamiennymi cechami jego charakteru są również upór, zdecydowanie i dociekliwość – zwłaszcza w momencie obrania interesującego tropu.
Pies beagle mocno przywiązuje się do najbliższych, w szczególności swojego ulubionego człowieka i źle znosi samotność. Jest przyjazny nie tylko dla najbliższej rodziny, ale także w stosunku do obcych – również innych zwierząt. Z uwagi na stosunkowo łagodny charakter, beagle nie nadaje się na psa stróżującego. Silnie zakorzeniony instynkt myśliwski sprawia jednak, że zawsze pozostaje czujny. Jednocześnie, beagle wykazuje wysokie zapotrzebowanie na ruch – jest pełen inicjatywy i energii.
Golden retrievery to psy średnich rozmiarów o harmonijnej i muskularnej sylwetce. Osadzona na szerokiej szyi głowa jest proporcjonalna względem tułowia i kończyn. Szeroko rozstawione, „sarnie” oczy w kolorze ciemnobrązowym z ciemnymi powiekami współgrają kolorystycznie z szatą. Zgodnie z europejskim standardem rasy, umaszczenie goldena może wpisywać się w przeróżne odcienie złota i kremu (dopuszczalne jest występowanie niewielkiej ilości białych włosów na klatce piersiowej). Miejscami półdługa sierść może być z kolei gładka lub falowana.
Golden retriever to pies pewny siebie, posłuszny, o zrównoważonym temperamencie oraz wyjątkowo radosnym i przyjaznym usposobieniu. Jest inteligentny, cierpliwy, bardzo towarzyski i rodzinny – bezgranicznie oddany swoim opiekunom, ale także otwarty na innych ludzi i zwierzęta. Posiada nieskończone pokłady energii i entuzjazmu. Wykazuje gotowość do pracy i nieustanną chęć towarzyszenia człowiekowi. Jest bardzo pojętny, bystry i z reguły nie ma większego problemu, aby go ułożyć.
Dzięki zrównoważonemu charakterowi, golden retrievery bardzo rzadko reagują z gwałtownością i nerwowością. Nie mają tendencji do agresji, bojaźliwości czy dominacji.
Należy jednak mieć na uwadze, że silnie zaznacza się u nich wrodzony instynkt łowiecki. Pies tej rasy chętnie powyleguje się przez pewien czas na kanapie, jednak będzie także wymagał zapewnienia odpowiedniej dawki ruchu oraz stymulacji umysłowej.
Buldog francuski to pies wpisujący się w charakterystykę typowego, małego molosa. Posiada mocną, muskularną budowę ciała, dość zwartą i krępą w swojej postaci. Kończyny są proporcjonalnie umięśnione i krótkie, podobnie jak sam ogon. Podobnie jak inne psy brachycefaliczne, także i buldogi francuskie posiadają krótki, spłaszczony pysk. Zgodnie ze wzorcem, uszy powinny być długie i stojące o nieco szpiczastym kształcie.
Sierść buldoga francuskiego jest krótka i gładka, miękka i lśniąca. Szata jest jednowarstwowa – buldożki nie mają podszerstka. Umaszczenie buldoga francuskiego jest zróżnicowane – cętkowane, z pręgowaniem lub bez, od jednolitego płowego po odcienie takie jak kawa z mlekiem czy rudy.  Zgodnie z wytycznymi rasy, umaszczenia takie jak czarny z czerwonym „podpalaniem” oraz brązowy, niebieski czy szary nie są pożądane. Rozjaśnianie czerni sprawia, że psy wydają się niebieskie, ale w rzeczywistości są szare. Jednak kolor ten jest zabroniony w przypadku wielu ras psów, ponieważ mogą one cierpieć na łysienie plackowate. Stan ten powoduje, że dotknięte chorobą psy tracą całą sierść.
Buldog francuski to pies o żywym temperamencie oraz wesołym i radosnym usposobieniu, mocno przywiązany do człowieka. Jest bardzo przyjacielski, wierny oraz oddany. Z natury wyjątkowo towarzyski, uwielbia przebywać w otoczeniu ludzi, a w szczególności swojego opiekuna. Potrzebuje zainteresowania, a także bliskiego kontaktu.
Buldog francuski nie ma jednak jednoznacznie potulnego charakteru – może być zadziorny, zaborczy i uparty. Kiedy trzeba, potrafi dopominać się o swoje. Zwłaszcza, gdy odczuje, że nie otrzymuje odpowiedniej ilości uwagi, może być absorbujący. Nie jest jednak groźny i agresywny – ma łagodne i mało konfliktowe usposobienie, także w kontakcie z obcymi oraz innymi zwierzętami. Warto mieć na uwadze, że dorosły samiec może niekiedy wszczynać bójki z innymi psami tej samej płci.
Pod względem charakteru, buldożki francuskie to wyjątkowo wesołe psy, które potrzebują kochającego domu. Uwielbiają zabawę oraz doskonale „dogadują się” z małymi dziećmi, z entuzjazmem biorąc udział w różnych aktywnościach i zabawach. Budują silną więź z ludźmi oraz lubią dostosowywać się do rytmu życia panującego w rodzinie. Nie są klasyfikowane jako niebezpieczne, dlatego nie są nazywane psami bojowymi lub potencjalnie agresywnymi. Bezwzględnie potrzebują bezpośredniego i częstego kontaktu z opiekunem, lubią spać obok łóżka (lub bezpośrednio w nim), racząc przy tym innych chrapaniem.
Buldogi francuskie to psy inteligentne, czujne i spostrzegawcze. Są bardzo pojętne, bystre, a przy tym skore do nauki. Łatwo się uczą i potrafią również się podporządkować. I choć nie mają mocno wykształconego instynktu łowieckiego, to są bardzo dobrymi psami stróżującymi.
Mops uchodzi za wesołą, zrównoważoną i żywiołową rasę psów. Może i jest mały, ale za to jaki odważny: mopsy w stosunku do innych psów tej samej rasy mają tendencję do megalomanii i wywyższania. Szybko bagatelizują niebezpieczeństwo. Tak oto kroczą przez świat z wrodzoną pewnością siebie i reagują wrażliwie na nastroje. Mops nie znosi samotności, lubi być wszechobecny.
Jeśli czuje się odsunięty od towarzystwa, wyraźnie to pokazuje: komunikuje się ze swoimi właścicielami za pomocą mimiki, gestów i całego repertuaru dźwięków: od chrząknięć, przez prychnięcia, aż po pomruki. Mopsy to inteligentne psy, ale są też zawzięte, a niekiedy nawet uparte. Konsekwentne wychowanie jest więc kluczowe już na etapie szczenięctwa.
Z wielkością do 32 centymetrów w kłębie, mops zaliczany jest do tak zwanych minimolosów. Nie urodził się do bycia psem sportowym czy stróżującym, ale robi karierę w innych dziedzinach: jest idealnym psem do towarzystwa, szczególnie dla osób starszych. Predestynują go do tego jego przywiązanie i potrzeba kontaktu fizycznego. Ze względu na swój mały format doskonale sprawdza się jako pies miejski i apartamentowy. Na pytanie, czy mops jest psem dla osób początkujących, można jednoznacznie odpowiedzieć – jeszcze jak! To dobry wybór dla osób bez doświadczenia – ten pies dobrze dogaduje się z dziećmi i innymi zwierzętami domowymi.
Z charakteru cocker spaniel angielski to uosobienie silnie związanego z człowiekiem i bezproblemowego przyjaciela rodziny. Jest delikatny i pieszczotliwy, uwielbia się bawić oraz dokazywać, zaś jego pogodne usposobienie wprawia w dobry nastrój. Chwilami może być nieco uparty. Jest niezwykle przywiązany do swoich właścicieli, jednak również z obcymi szybko się zaprzyjaźnia i darzy ich zaufaniem. Cocker spaniel angielski jest znanym szczekaczem, co zawdzięcza swojemu naturalnemu usposobieniu psa gończego i łowieckiego. Należy wziąć to pod uwagę, jeśli decydują się Państwo na zamieszkanie z psem tej rasy w budynku wielorodzinnym.
Wścibski, niekiedy nieco uparty i wyjątkowo kochany: ten wesoły i temperamentny futrzak z Wysp z łatwością podbija ludzkie serca. Cocker spaniel angielski łatwo dostosowuje się do sytuacji, jest przyjazny i nieco szalony. Nic więc dziwnego, że od wielu lat znajduje się na liście dziesięciu najbardziej lubianych ras w Niemczech. Kto wie… może Państwo również zakochają się w tych ruchliwych, wesołych i stale machających ogonem słodziakach.
Jego żywotny i bystry temperament sprawia, że cocker spaniel angielski jest doskonałym towarzyszem podczas biegania, przejażdżek rowerowych i innych aktywności fizycznych. Uwielbia aportowanie i z wielką energią oraz zaangażowaniem oddaje się aktywnościom agility oraz pływaniu. Przy odpowiedniej dawce ruchu na świeżym powietrzu cocker spaniel angielski sprawdzi się również w mieszkaniach bez dostępu do własnego ogrodu.
Shih tzu zaznaczają swoją obecność śmiałym usposobieniem i dostojnym wyglądem. Trudno się temu dziwić. Wzorzec rasy kształtowały mury pałaców cesarskich oraz tybetańskich klasztorów. Choć lojalne i przyjazne w stosunku do człowieka, są niezależne, a także oczekują poszanowania granic. Poznaj lepiej psy shih tzu i przekonaj się, czy jest to rasa odpowiednia dla Ciebie.
Shih tzu to przyjazne, czujne i inteligentne psy. Wykazują względnie zrównoważony temperament, są pewne siebie oraz uwielbiają być w centrum uwagi. Choć mają dość słabo rozwinięty instynkt łowiecki, kochają ruch i zabawę.
Pieski shih tzu nadają się znakomicie jako psy rodzinne, a także jako zwierzęta terapeutyczne. Nie są jednak maskotkami, które nie mają swojego zdania – pomimo oddania człowiekowi, nie lubią być zdominowane. Shih tzu wręcz słyną ze swojej „kociej” niezależności i pewnego stopnia „arogancji”. Nie oznacza to, że pies shih tzu nigdy nie przekona się do szkolenia – co więcej, podczas treningu bardzo szybko opanuje różnego rodzaju sztuczki!
Shih tzu to psy odznaczające się wysokimi zdolnościami adaptacyjnymi. Z tego też względu, nadają się także do mieszkania – o ile będą mogły codziennie się wybiegać i eksplorować swoje otoczenie.
Border collie to prawdziwy wulkan energii o żywiołowym temperamencie i nieposkromionym zapale do pracy. Wybitnie inteligentny, bystry oraz zorientowany na człowieka, a przy tym wysoce aktywny i wytrzymały fizycznie, wymaga ekstremalnie dużo ruchu i angażujących intelekt zajęć. Pewne jest jedno – border collie nie jest dla każdego. 
Border collie to niezwykle inteligentna i bystra rasa o nadzwyczaj żywiołowym temperamencie. Oprócz niegasnącego zapału do pracy, psy border collie zachwycają także innymi cechami – są towarzyskie, radosne, przyjacielskie, zawsze skore do zabawy i aktywności. Oddane, a także zapatrzone w swojego właściciela, potrafią nie odstępować go na krok. Dzięki wysokiej inteligencji, psy tej rasy są wyjątkowo pojętne, kiedy idzie o tresurę czy naukę nawet trudnych sztuczek. Są bystre i sprytne, ale potrafią też być uparte.
Border collie to psy, które muszą mieć zajęcie. Dominującymi cechami, silnie zaznaczającymi się w ich charakterze, są wyraźny instynkt pasterski i potrzeba pracy. Prawidłowo zsocjalizowane i otoczone dobrą opieką, są tolerancyjne wobec innych zwierząt, dzieci i obcych.
Zaspokojenie instynktu pasterskiego, potrzeby pracy i ruchu sprawią, że border collie będzie nie tylko oddany, ale i praktycznie bezproblematyczny. Codzienne ćwiczenia nie powinny kończyć się na rekreacyjnym spacerze. Ze względu na swoje cechy szczególne, border collie potrzebuje naprawdę sporej dawki ruchu.
Kto raz spojrzał w czarne, wierne i okrągłe oczy maltańczyka, ten przepadł na dobre. Wesoły, mały pies do towarzystwa z łatwością zdobywa serca amatorów zwierząt swoim radosnym, żywiołowym usposobieniem. Maltańczyk jest pełen inicjatywy, uwielbia zabawę i dzieci. Kocha szaleństwa – zarówno z innymi przedstawicielami gatunku, jak i z bliskimi mu ludźmi. We własnych czterech ścianach jest czujny, przywiązany i pierwszy do przytulania.
Te małe białe kłębki wełny są ciekawskie, energiczne, radosne i czujne. Najchętniej towarzyszyłyby swojemu właścicielowi od świtu do nocy, co ze względu na ich niewielkie wymiary rzadko przysparza problemów. Te pełne inicjatywy i odważne maltańczyki są w ciągłym ruchu i muszą się wyszaleć – większość przedstawicieli tej rasy nie oprze się okazji do długiej zabawy, agility lub dog dancing.
Jeśli pełen temperamentu maltańczyk odpowiednio spożytkuje energię, z chęcią położy się przy opiekunie i podda jego pieszczotom. W stosunku do obcych te małe psy są poczatkowo nieco nieśmiałe, jednak po zapoznaniu się bariera szybko znika. Jeśli maltańczyk nie będzie miał zajęć fizycznych i/lub umysłowych, może wykazywać upór i „arogancję”.
Maltańczyk jest pewny siebie i inteligentny. Źle ułożony maltańczyk wejdzie swojemu właścicielowi na głowę. Psy tej rasy powinny być konsekwentnie wychowywane już od wieku szczenięcego. Zachowując cierpliwość i spokój, mogą Państwo nauczyć szczeniaka najważniejszych komend i zasad, jest on bowiem bardzo chętny do nauki, pojętny i gotowy do współpracy. Im lepiej wychowany jest maltańczyk, tym łatwiej radzić sobie z nim w codziennym życiu. Ten, kto nie ma jeszcze doświadczenia z psami, powinien odwiedzić szkołę dla tych czworonogów – pod kierunkiem trenera zdobędzie tam wiedzę na temat wychowania, a jednocześnie wzmocni relację z psem.
Policji, Gosi i organom bezpieczeństwa byłoby bez niego ciężko: zachwycający rottweiler jest dzięki swym kwalifikacjom – bo jest i psem stróżującym, i obronnym – niezastąpiony wszędzie tam, gdzie trzeba czegoś pilnować lub bronić. Rottweiler nie jest typowym psem do towarzystwa. Jeżeli jednak poświęci się mu dużo uwagi, rottweiler okazuje się psem idealnym – pod warunkiem, że masz tak potrzebne doświadczenie w kwestii psów, i czas, który możesz mu przeznaczyć.
Rottweilera nigdy nie hodowano specjalnie na psa obronnego, tylko na psa pracującego. Mimo to jest on umieszczony w niektórych krajach związkowych na odpowiedniej liście. Psy z tej listy są uważane za potencjalnie groźne. Dla hodowców oznacza to, że muszą spełniać specjalne wymagania, aby móc hodować rottweilery. Mogą potrzebować np. zaświadczenia o niekaralności lub badania eksperckiego. Po kontroli psa można w niektórych przypadkach bez żadnych problemów zatrzymać. W niektórych miejscach zwolnienie z obowiązku noszenia smyczy i kagańca nie jest jednak możliwe. Przed nabyciem psa należy zasięgnąć informacji na temat lokalnych przepisów prawnych.
Przyjęło się, że rottweilery są pewne siebie, śmiałe i czujne. Psy te są jednak również przylepami, potrzebują dużo kontaktu z człowiekiem, są zazwyczaj przyjazne i spokojne. Rottweiler jest uważny i zarazem spokojny. Nie wyzbył się jednak całkiem instynktu stróża odziedziczonego po przodkach. 
Gotowość do obrony i odwaga to najważniejsze cechy charakteru tej rasy, które mogą się jednak przemienić w potrzebę okazywania dominacji. Do Twoich zadań należy konsekwentne i cierpliwe pokazanie rottweilerowi, że musi się on podporządkowywać – zarówno Tobie, jak i Twojej rodzinie. W innym przypadku zachowanie zwierzęcia może wymknąć się spod kontroli, co może skutkować psią dominacją. Nieodpowiednie wychowanie i brak zajęcia lub zaburzona relacja z ludzkim „przewodnikiem stada” mogą szybko zmienić się u niestabilnego rottweilera w skłonność do wybuchów i agresję. Dlatego hodowca rottweilera powinien wykazywać dużą pewność siebie.
Jeśli zastanawiasz się nad psem obronnym, doberman jest jedną z ras, która przychodzi na myśl niemal automatycznie. Czujny, posłuszny i sprawny fizycznie – czy od psa stróżującego i obronnego można chcieć czegoś więcej? Dobermany są szalenie inteligentne, a przy tym potrafią mocno przywiązać się do człowieka. Warto poznać bliżej tę rasę i przestać się jej bać. Dobermany przez niektórych uważane są za psy agresywne i zacięte. Dobrze ułożone są jednak w stanie być naprawdę oddanymi, kochającymi przyjaciółmi. Poznaj bliżej tę cudowną rasę!
Dobermany mają silny charakter, to psy obdarzone ogromnym temperamentem. Niegdyś słynęły jako niemalże niewrażliwe na ból, bardzo agresywne i niesamowicie zawzięte. Jednak z biegiem czasu te cechy zostały złagodzone w dalszym toku celowej hodowli. Teraz są psami znacznie spokojniejszymi, choć nadal czujnymi i obronnymi. Ciągle rasa ta nadaje się doskonale do roli stróżów i obrońców. 
Dobermany lubią dzieci, mogą być ich wiernymi i oddanymi opiekunami, będą je chronić i nie zrobią im krzywdy. Pod warunkiem, że są dobrze wychowane. Nie należy też nadużywać ich cierpliwości – obce dzieci i takie maluchy, które nie potrafią lub nie chcą obchodzić się z psami z należytą ostrożnością i szacunkiem, lepiej trzymać od dobermanów z daleka. 
Doberman wymaga bliskiego kontaktu z człowiekiem, bo odizolowany i osamotniony może stać się agresywny. Potrafi być też bardzo zazdrosny o swojego opiekuna. Poza tym jest towarzyski i oddany w stosunku do najbliższych, jednak to jedną osobę obdarza największym szacunkiem. Właśnie dlatego doberman może być również świetnym towarzyszem rodziny.
Akita jest jedną z najstarszych i najbardziej pierwotnych ras psów. Japońskie korzenie odznaczają się wyraźnie w ich temperamencie. Akita inu są opanowane, a przy tym dość powściągliwe w okazywaniu uczuć. Nie będą łatwe w prowadzeniu dla początkujących, ponieważ psy tej rasy mają silną potrzebę niezależności i dominacji. Otoczone odpowiednią opieką, odwdzięczą się jednak oddaniem i silnym przywiązaniem do opiekuna. Poznaj bliżej rasę akita!
Akita inu, znana również jako akita japońska lub po prostu akita, to rasa psów pochodząca z Japonii, zaliczana do szpiców i psów pierwotnych – jedna z najstarszych i największych spośród rodzimych ras. Swoją nazwę wywodzi od prefektury Akita na wyspie Honsiu. 
Akita to opanowany i łagodny pies, którego trudno wyprowadzić z równowagi. Agresywność czy lękliwość nie są częścią jego natury. Z drugiej strony, ma on tendencję do dominacji – akicie często wydaje się, że góruje nad właścicielem. Ponadto, psy tej rasy cechuje duża doza pewności siebie.
Akity to psy czujne z silnie zaznaczonym instynktem terytorialnym. Nie są jednak skłonne do ślepego posłuszeństwa, nie przywiązują też zbytniej wagi do zadowalania swoich ludzkich towarzyszy. Małym wyjątkiem jest osoba (zwykle opiekun), którą pies akita uzna za przywódcę swojego stada. Obcych ludzi zazwyczaj całkowicie ignorują, dopóki nie zauważą w nich źródła zagrożenia.
Husky to pies z silnie zakorzenionymi instynktami pierwotnymi. Niezależna natura, zew wolności i żądza przygód stawiają spore wymagania potencjalnemu właścicielowi. Przyjazne usposobienie, ufność i oddanie husky rekompensują jednak wszelkie trudy związane z jego wychowaniem. Jakie wymagania ma husky syberyjski? Kto będzie dla niego idealnym opiekunem? Najważniejsze informacje na temat tej rasy znajdziesz w tym wpisie. 
Husky to pies o przyjaznym usposobieniu, a zarazem silnie zakorzenionych instynktach pierwotnych. Jest odważny i niezależny, a jednocześnie oddany, ufny i przywiązany do człowieka. Jako zwierzę wybitnie stadne, wykazuje silną potrzebę przynależności do grupy i z trudem znosi samotność.
Pragnie brać udział we wszystkim, co robi jego rodzina i wymaga dużej uwagi ze strony właściciela. Psy tej rasy mają jednak zakorzenioną w sobie potrzebę dominacji – jeśli więc husky wyczuje, że może wejść swojemu opiekunowi na głowę, z chęcią będzie przewodził w „stadzie”. To również urodzeni łowcy z wysoką potrzebą eksploracji terenu i tropienia zwierzyny.
Właściwie zsocjalizowany pies syberyjski, jest otwarty innych – obcych sobie ludzi, inne psy (zwłaszcza swojej rasy) oraz dzieci. Nie wykazuje zachowań agresywnych i lękowych. Z uwagi na powyższe, husky nie nadaje się natomiast na psa stróżującego – pomimo tego, że w każdej sytuacji pozostaje czujny i bardzo spostrzegawczy.
Husky to psy wysokoaktywne oraz żądne przygód. Mają nie tylko tendencję do ucieczek, ale także ciągnięcia na smyczy, gonienia za małą zwierzyną, przekopywania ziemi. Silne instynkty pierwotne widoczne są także pod postacią wokalizacji. Nuda i brak ruchu mogą doprowadzić do wystąpienia u nich zachowań niszczycielskich, kiedy pozostaną same w domu.
Chihuahua to najmniejsza rasa psów na świecie. W parze z niewielkim rozmiarem, idzie jednak ognisty, południowy temperament! Ruchliwie, ciekawskie i odważne chihuahua uwielbią eksplorować świat. Wrażliwe i oddane, pragną nieustannie przebywać w towarzystwie swojego ulubionego człowieka. Nie należy ich jednak traktować jak pieski do torebki – mają znacznie więcej do zaoferowania niż wygląd. Poznaj bliżej rasę psów chihuahua!
Chihuahua to niewielkich rozmiarów pies o stosunkowo zwartej budowie ciała i charakterystycznej głowie w kształcie jabłka. Ma krótką kufę, względnie krótki, nieznacznie zadarty nos, duże, prosto postawione uszy o szerokiej podstawie oraz sporej wielkości, wyraziste oczy – okrągławe i bardzo ciemne. Ważnym wyróżnikiem psów chihuahua jest ogon – a w szczególności sposób jego noszenia. Zgodnie ze wzorcem, powinien być on krótki i wysoko osadzony, charakterystycznie zagięty w kierunku lędźwi.
Chihuahua to temperamentny, figlarny i łaknący kontaktu z człowiekiem pies o wielu obliczach. Ma ufną i wrażliwą naturę, przez co bardzo mocno przywiązuje się do swojej rodziny. Jednocześnie jest wyjątkowo odważny, nierzadko zaczepny, ciekawski i ruchliwy. Uwielbia być w centrum zainteresowania. Chihuahua doskonale wie, jak wysunąć się na pierwszy plan, gdy czuje, że poświęca mu się zbyt mało uwagi. Choć często mówi się, że psy tej rasy to małe „szczekacze”, przy odpowiednim wychowaniu można je z powodzeniem ułożyć.
Typowa dla charakteru pieska chihuahua nadmierna pewność siebie przejawia się również w zachowaniu wobec obcych. Towarzyski i kontaktowy, ma silnie rozwinięte zachowania stadne. Dobrze czuje się w obecności innych psów i nieznajomych sobie osób. Akceptuje starsze dzieci, lecz nie nadaje się dla maluchów – przede wszystkim z uwagi na swoje wyjątkowo niewielkie rozmiary.
Trzeba pamiętać, że choć chihuahua są niewielkie, uwielbiają być rozpieszczane i często godzą się na wiele, nie są jednak żywymi zabawkami i nie powinny być tak traktowane. To inteligentne psy, które wymagają ruchu i odpowiednich wyzwań umysłowych. Nie dla nich stereotypowe noszenie w torebce!