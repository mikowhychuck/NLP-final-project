{'Rys historyczny': 'W historii mopsa można znaleźć różne hipotezy pochodzenia jego przodków. Najbardziej wiarygodna (według Veldhuisa) jest teoria, mówiąca o przybyciu mopsa z Chin szlakiem jedwabnym. Ta rasa, jak donoszą historycy i archeolodzy, mogła być tworzona nawet przez 1000 lat w obrębie Dworu Chińskiego. Odkrywane są szkielety mopsów w starożytnych grobowcach z niemalże każdej dynastii. Do wojen opiumowych (XIX wiek) mopsy, jak i inne chińskie rasy miniaturowe, mogli posiadać tylko przedstawiciele dworu cesarskich Chin. Za hodowlę poza murami pałacu groziła kara śmierci. Te psy pozostawały przez setki lat tajemnicą zarówno dla świata, jak i samych Chińczyków. Sytuację zmieniły dopiero liczne potyczki wojskowe (w tym wyżej wspomniana wojna) oraz kontakty handlowe brytyjsko-chińskie, dzięki którym Brytyjczycy weszli w posiadanie chińskich małych psów do towarzystwa. W tym okresie zaistniała moda na tego typu psy, które były w posiadaniu m.in. królowej angielskiej.', 'Wygląd': '„różyczkowe” – małe, zwisające, załamane i odchylone do tyłu, uwidaczniając wnętrze ucha,', 'Zachowanie i charakter': 'Pies tej rasy jest kontaktowy, towarzyski i ufny. Młode psy są energiczne i skore do zabawy. Jest inteligentny i szybko się uczy. Rasa charakteryzuje się dużą upartością. Do wykonywania poleceń najłatwiej zmotywować mopsa nagrodą w postaci smakołyku. Szybko przystosowuje i przywiązuje się do swojej rodziny. Spośród członków rodziny wybiera jedną osobę, której nieprzerwanie będzie chciał towarzyszyć. Jako cierpliwa i łagodna rasa nadaje się także dla rodzin z dziećmi. Psy te źle znoszą długotrwałą samotność[7].', 'Zdrowie i pielęgnacja': 'Mopsy należą do grup psów brachycefalicznych (z krótkim pyskiem i spłaszczoną kufą), przez co narażone są na wiele chorób i wymagają szczególnej opieki[8][9][10]. Z powodu specyficznej budowy ciała często cierpią na choroby serca, urazy kręgosłupa i przepuklinę pachwinową[11]. Ze względu na zredukowaną kufę spotyka się u tej rasy problemy z oddychaniem oraz z gałkami ocznymi (za bardzo wystającymi z czaszki).', 'Użytkowość': 'Mops jest typowym psem do towarzystwa.'}